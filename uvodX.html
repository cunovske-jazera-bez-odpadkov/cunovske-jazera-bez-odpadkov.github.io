<html>

<head>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=G-JHRV5ETT2Z"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
 gtag('config', 'G-JHRV5ETT2Z');
</script>
<script src="setTextSize.js" type="text/javascript"></script>


<meta http-equiv="Content-Type" content="text/html; charset=utf-8">
<meta name="viewport" content="width=device-width, initial-scale=1">

<title>Čunovské jazerá</title>
<link rel="icon" type="image/x-icon" href="favicon.ico">

<link rel="stylesheet" href="cunovske.css">
<link rel="stylesheet" href="velkostObrazovky.css">

    
</head>

<body lang=SK>
  <br/>
<center>
  <span class="atributyNadpisu">
   Ako som čistil Čunovské jazerá
    <span class="atributyPodNadpisu"><br/>
      aby sa z nich nestalo smetisko
    </span>
  </span>
  </center>
  <br/>
  <span class="atrubutyTextu">
  <p>
    Tu si môžete pozrieť, moje zbery
    odpadkov v podobe videí, alebo príspevkov, ktoré sú uvedené aj na facebookovej
    stránke <b>Čunovské jazerá bez odpadkov.</b>
    
  <br><br>
   
    <b>Prečo som začal zbierať odpadky na Čunovských jazerách.</b>
    
       <br><br> 
Čunovské jazerá som začal navštevovať za účelom oddychu v roku 2014. Ako rodený Petržalčan som ich navštívil aj pár-krát predtým, ale to len sporadicky. Už si ani
presne nepamätám, kedy som ich videl prvý krát, len si vybavujem, že ma uchvátil ten nádherný výhľad a čistá priezračná voda. 
Pravidelnejšie som jazerá začal navštevovať až od roku 2015. Postupne som si začal uvedomovať, že sú tam haldy odpadkov, a narúšali dojem z pocitu, že sa nachádzam na výnimočnom prírodnom mieste.
<br><br>
Nepáčilo sa mi, že miesta kde oddychujem sú znečistené od špakov alebo odpadkov a tak som ich začal postupne zbierať. Vždy som si priniesol menší sáčok a vyzbieral nejaké to miesto aj od drobných plastov.  Veľmi často som zbieral na jednom mieste, kde chodili rybári chytať ryby a bývavali tam haldy ohorkov. Bola to taká zvláštna väčšia plošinka hneď vedľa vody. Ľudia si to tam vybudovali tak, že do vody zatĺkli tyče, naváľali brvná a zasypali zeminou. Takto si vytvorili vyvýšený breh. Raz som tam zbieral ohorky a všimol som si že zo zeme trčí starý čierny igelit. Vytiahol som ho, a tým som odhalil zakopaný ďalší odpad a hlavne veľké plastové vrecia plné štrku. Pomyslel som si, že takéto niečo nemá v chránenom území čo hľadať. A tak som sa pustil do odstraňovania tohto bordelu. Neďaleko od veľkej plošinky boli ešte dve podobné ale menšie spevnenia brehu, ktoré som tiež odstránil. Z nich som dokonca povyberal baly kobercov.
<br><br>
Aby som to všetko povyťahoval musel som postupne odhrnúť zeminu, odstrániť brvná a kovové tyče. To boli moje prvé zbery odpadu na jazerách. Bol ešte rok 2015 a 2016 a fotografoval som jazerá len sporadicky. Postupne a pomaličky v ďalších rokoch som zlikvidoval tieto otrasné výtvory z odpadu. Občas som niečo aj pofotil. 
<br><br>
Raz v zime sa mi podarilo vykopať zahrabanú pneumatiku z traktora. Ležala v cestičke, trčal iba vrch a ľudia po nej šľapali. Nemal som náradie a tak som ju vyhrabal pomocou palíc. Inokedy som vytiahol trčiaci drôt či kábel z brehu. Postupne som začal zbierať všetok odpad pri jazere, ktorý som zbadal. Všimol som si, že mega veľa odpadu ľudia nahádzali do kríkov a tak som začal upratovať aj tieto. 
To už som si na jazero so sebou pravidelne brával väčšie sáčky. Začal som fotiť aj odpadky, ktoré som vyzbieral. 
<br><br>
Napadlo ma, že by som tieto moje zbery mohol niekde uverejnovať a tak poukázať na problém Čunovských jazier.
Preto som 29.1. 2018 vytvoril facebookovú stránku, kde som začal dávať fotky vyzbieraného odpadu: 
<a href="https://www.facebook.com/cunovske" target="_blank" style="font-size: 12pt; text-decoration: none">https://www.facebook.com/cunovske</a>

<br><br>
Neskôr som vytvoril aj túto web stránku, kde si návštevník môže pozrieť a vyhľadať staršie príspevky oveľa jednoduchšie ako na facebooku. 
A na rozdiel od facebooku, fotky sú tu prezentované v pôvodnom veľkom formáte.
  </p>  
    
</span>
  <br><br> <br>
</body>

</html>